====== Úvod ======

Tento materiál navrhuje základní technický i věcný standard pro zveřejňování smluv jako Otevřených dat nad rámec připravovaného zákona o registru smluv. Cílem je sjednotit obdobné snahy úřadů o vyšší transparenci - většina výhod otevřených dat se totiž ztrácí, pokud každý subjekt zveřejňuje v jiném formátu.

==== Věcné vlastnosti standardu ====
  * U smluv se zveřejňují informace nad rámec chystaných zákonných požadavků. Konkrétně jednotlivé verze smluv, dodatky, přílohy, nepovinně i další události - platby, předávky, výpovědi apod.
  * Pro snazší vyhledávání a filtraci je standardizováno stanovení ceny, stanovena základní typologie smluv, zdrojů financování, předmětů plnění.
  * Data může zveřejnit i třetí subjekt (např. město jménem své příspěvkové organizace). Lze sledovat smlouvy vlastní i podřízených organizací a firem.
  * Je navržen jednotný postup anonymizace . 

==== Technické vlastnosti standardu====

Standard:
  * Definuje podrobné schéma datové struktury smluv a dalších rozšiřujících struktur
  * Odkazuje na definice použitých standardních číselníků
  * Popisuje postup tvorby otevřených dat ve formátu JSON
  * Obsahuje konkrétní příklady a užitečné pomůcky k otevírání dat


==== Jak standard využít ? ====

Nejprve je nutné připravit interní evidenci smluv včetně procesu anonymizace, aby bylo možné je zveřejňovat. Následné zveřejňování v souladu se standardem by pro informatiky mělo být prací v řádu dnů, maximálně týdnů (záleží nicméně na konkrétním systému). V rámci projektu [[http://www.otevrenamesta.cz  | Otevřená města]] má v dohledné době vzniknout centrální registr, který napomůže uveřejňovat smlouvy v požadovaném formátu ještě snadněji. Městům a obcím, které chtějí zveřejňovat transparentně smlouvy a další dokumenty doporučujeme se [[http://www.otevrenamesta.cz/clenstvi/  | zapojit]].
